---
templateKey: offer-page
title: Kalendarze książkowe
desc: Spersonalizowane kalendarze książkowe i notesy
slug: kalendarze-ksiazkowe
date: 2020-12-05T13:49:14.606Z
cover: /img/slider_1.jpg
icon: /img/book.svg
subtitle: podtytuł
tags:
  - Studio Reklamy
  - agencja interaktywna
meta_title: tytuł meta
meta_description: opis meta
keywords:
  - Studio Reklamy
  - agencja interaktywna
  - ekologia
---
W dobie powszechnej cyfryzacji i wszechobecnego Internetu, w gąszczu przeróżnych aplikacji mobilnych, dostępnych bez wysiłku na każdym telefonie komórkowym czy tablecie, kalendarz tradycyjny i notes – jawią się jako relikty przeszłości.
Czy aby na pewno ? Czy nawet najlepsza aplikacja jest w stanie zastąpić ten niezwykły, bezpośredni kontakt z trzymanym w naszych dłoniach, rzeczywistym przedmiotem, zapisanym naszym odręcznym pismem?
Kalendarze książkowe i notesy nie są bynajmniej wytworem wirtualnej rzeczywistości.
Notesy i kalendarze to ponadczasowe wynalazki, często wspaniale oprawione, także w nowoczesne materiały. Zdobione w wyjątkowe wzory są ozdobą gabinetu, pięknie prezentują się w torebce czy teczce, wzbudzają zainteresowanie i podziw.
Są niezawodne, niezależne od kaprysów współczesnej technologii. To co w nich zawarte jest trwałe.
Może być nawet niezmywalne, odporne na wodę , tak jak wszystkie zapiski na papierze z kamienia, z którego wykonane są niektóre nasze notesy i kalendarze.
Wystukiwanie znaków i liter na klawiaturze trudno porównać z przyjemnością odręcznego pisania na gładkim czy też fakturowym papierze. Pisanie odręczne wpisuje się współcześnie w kanon umiejętności szeroko dostępnych i popularnych. Ludzkość długo jeszcze a być może nigdy, nie pożegna się z umiejętnością pisania, która w przeszłości była zastrzeżona tylko dla elit. Tym bardziej powinniśmy ją doceniać i być za nią wdzięczni. Za to że posiedliśmy ją i możemy cieszyć się tą umiejętnością, zapełniając strony notesu czy kalendarza odręcznym, pięknym pismem.
Nie jest Ci obcy nurt i idea eco? Czekają na Ciebie notesy z papieru z trawy. Ciekawa faktura i grubość papieru jest dodatkowym elementem wzbogacającym notes. Pisanie na fakturowym papierze przypomina nieco pisanie na papierze czerpanym, budzi wspomnienia z przeszłości.
Dbajmy o nasze plany, marzenia, cele i projekty, zapisując je w trwały sposób na kartkach notesów i kalendarzy, dając im wspaniałą oprawę.
Dzięki różnorodnym materiałom, oprawom, wzorów, formatom i dodatkowym elementom ozdobnym – możemy stworzyć dla siebie absolutnie unikatowy i niepowtarzalny notes i kalendarz.
Polecamy szczególnie zestawy obu tych produktów gdyż notes jest doskonałym uzupełnieniem osobistego kalendarza. Pozwala na swobodne rozwinięcie myśli – potraktowanie ich analitycznie, podczas gdy kalendarz jest idealnym narzędziem do zapisków syntetycznych i zwartych.
Warto korzystać z tych sprawdzonych od stuleci przedmiotów, jakimi są notes i kalendarz, pamiętając o tym, że posiadanie ich świadczy o naszej umiejętności czytania i pisania, która tak teraz powszechna, często jest zapominana i niedoceniana, ale tak naprawdę jest genialnym osiągnięciem ludzkości.
Kalendarz i notes to sprawdzone narzędzie w codziennej pracy, wspaniały i przydatny prezent, który zawsze wzbudzi wdzięczność obdarowanego. Nawet przeterminowany kalendarz w dalszym ciągu służyć może jako notes do zapisków w kolejnym roku – pamiętaj zero west – to hasło wpisujące się w ogólnoświatowy nurt eco.
Na mojej półce stoi wiele notesów z zapiskami pamiętającymi jeszcze czasy studenckie. Wspaniała pamiątka z przeszłości, czasami zabawna, czasami poważna. Lubię do nich wracać bo znajduję w moich notesach bardzo ciekawe zapiski - prawdziwe perełki – o których dawno bym zapomniała.
